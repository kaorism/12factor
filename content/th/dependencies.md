## II. Dependencies
### Dependencies สามารถประกาศได้จากภายนอกและแยกจากกัน

ภาษาคอมพิวเตอร์ส่วนใหญ่มีระบบจัดการแพคเกจสำหรับไลบราลี่ภายนอก เช่น [CPAN](http://www.cpan.org/) สำหรับ Perl หรือ [Rubygems](http://rubygems.org/) สำหรับ Ruby.  โดยที่ไลบราลี่สามารถติดตั้งได้ในระบบ system-wide (หรือที่รู้จักในชื่อ "site packages") หรือสามารถติดตั้งลงภายใน directory ที่ติดตั้งแอพ (หรือที่รู้จักในชื่อ "vendoring" หรือ "bundling").

**แอพ twelve-factor จะไม่ขึ้นกับแพจเกจใดๆ ที่ติดตั้งอยู่ในระบบ system-wide**  twelve-factor แอพจะระบุทุก dependencies และรายละเอียดของ dependencies ทางรายการกำกับ *dependency declaration*.  นอกเหนือจากนั้น twelve-factor แอพจะใช้เครื่องมือสำหรับ *แยก dependency* ในการรันแอพเพื่อให้มั่นใจว่าไม่มี dependencies จากระบบโดยรอบ "เข้ามา" ภายในระบบ และในการกำกับรายละเอียด spec ของ dependency นั้นจะใช้ทั้งใน production และ development

ยกตัวอย่างเช่น [Gem Bundler](http://gembundler.com/) ของ Ruby จะมีรายการกำกับ `Gemfile` สำหรับระบุ dependency และ `bundle exec` สำหรับการแยก dependency isolation.  ใน Python จะมี 2 เครื่องมือสำหรับขั้นตอนนี้ -- [Pip](http://www.pip-installer.org/en/latest/) ใช้สำหรับกำหนด dependency และ [Virtualenv](http://www.virtualenv.org/en/latest/) สำหรับแยก isolation.  แม้แต่ C ยังมี [Autoconf](http://www.gnu.org/s/autoconf/) สำหรับกำหนด dependency, และ static linking สามารถช่วยให้แยก dependency isolation ไม่ว่าจะใช้เครื่องมือใดๆ การกำหนด dependency declaration และการแยก dependency isolation จะต้องทำควบคู่กันเสมอ -- การทำเพียงอย่างใดอย่างหนึ่ง หรืออย่างอื่นไม่นับว่าเป็นแอพ twelve-factor

ข้อดีข้อหนึ่งของการกำหนด dependency คือช่วยให้นักพัฒนาใหม่ที่จะเข้ามาพัฒนาแอพ สามารถเซ็ตอัพได้ง่ายขึ้น  เริ่มจากนักพัฒนาใหม่สามารถโหลดโค้ดเบสมายังเครื่องที่ใช้ development ต้องการเพียงติดตั้งภาษาที่ใช้สำหรับพัฒนาแอพและติดตั้งระบบจัดการ dependency ที่กล่าวถีงก่อนหน้านี้  นักพัฒนาสามารถติดตั้งทุกอย่างที่ต้องการเพียงแค่รัน *คำสั่งสำหรับ build* ที่ตายตัว ยกตัวอย่างเช่น คำสั่งสำหรับ build ด้วย Ruby/Bundler คือ `bundle install`, สำหรับ Clojure/[Leiningen](https://github.com/technomancy/leiningen#readme) คือ `lein deps`.

นอกจากนี้แอพ Twelve-factor จะต้องไม่ขึ้นกับเครื่องมือใดๆ ที่ติดตั้งอยู่ในระบบ ยกตัวอย่างเช่น การ shell ไปที่ ImageMagick หรือ `curl`.  โดยที่เครื่องมือพวกนี้อาจจะติดตั้งอยู่ในระบบส่วนใหญ่ แต่ว่าก็ไม่มีการการันตีว่าทุกระบบที่ติดตั้งแอพจะต้องมีเครื่องมือนี้ และก็ไม่ได้การันตีว่าเครื่องมือที่มีอยู่ในระบบแล้วนั้นจะ compatible กับแอพ  แทนที่แอพจะต้อง shell ไปที่ระบบเพื่อใช้งานเครื่องมือเหล่านั้น แต่เครื่องมือนั้นๆ ควรจะ vendor เข้ากับแอพ
