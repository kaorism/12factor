## I. Codebase
### โค้ดเบสเดียวสามารถแทร็กได้ในระบบควบคุมเวอร์ชั่น, ติดตั้งได้หลายที่

แอพ twelve-factor สามารถแทร็กได้ในระบบควบคุมเวอชั่น (version control system) ยกตัวอย่างเช่น [Git](http://git-scm.com/), [Mercurial](http://mercurial.selenic.com/), หรือ [Subversion](http://subversion.apache.org/). สำเนาของฐานข้อมูล (database) ของระบบควบคุมเวอร์ชั่นเรียกว่า *code repository*, บางครั้งเรียกย่อๆ ว่า *code repo* หรือเพียงแค่ *repo*.

*โค้ดเบส (codebase)* คือ repo ใดๆ (ในระบบควบคุมเวอร์ชั่นแบบ centralized revision control system เช่น Subversion), หรือ repos ที่มีคนแชร์ root commit (ในระบบควบคุมเวอร์ชั่นแบบ decentralized revision control system เช่น Git)

![One codebase maps to many deploys](/images/codebase-deploys.png)

ความสัมพันธ์ระหว่างโค้ดเบสและแอพจะเป็นแบบ หนึ่งต่อหนึ่ง (one-to-one) เสมอ :

* กรณีถ้ามีหลายโค้ดเบส จะไม่ใช่แอพ -- มันคือระบบแบบกระจาย (distributed system) แต่ละคอมโพเน้นท์ในระบบแบบกระจายคือหนึ่งแอพและแต่ละแอพจะต้องเป็นไปตาม twelve-factor
* กรณีหลายแอพที่แชร์โค้ดเดียวกันจะถือว่าขัดต่อ twelve-factor  วิธีการแก้คือจัดการแชร์โค้ดในรูปแบบไลบรารี ซึ่งสามารถในมาร่วมใช้งานผ่านทาง [การจัดการ dependency](./dependencies).

ถึงแม้ว่าจะมีเพียงหนึ่งโค้ดเบสต่อแอพแต่ว่าจะมีการติดตั้ง (deploy) ได้หลายที่  *การติดตั้ง (deploy)* คืออินสแตนซ์ (instance) ของแอพที่กำลังทำงานอยู่.  โดยปกติจะเป็น  production 1 เว็บไซด์ และ staging 1 เว็บไซด์ขึ้นไป   นอกเหนือจากนี้ แอพที่รันอยู่บน local development environment ของนักพัฒนาแต่ละคนก็นับเป็นการติดตั้ง (deploy) เช่นเดียวกัน.

โค้ดเบสจะเป็นโค้ดเบสเดียวกันในแต่ละการติดตั้งถึงแม้ว่าอาจจะติดตั้งเวอร์ชั่นต่างกัน  ยกตัวอย่างเช่น นักพัฒนามีบาง commit ที่ยังไม่ได้ติดตั้งไปยัง staging หรือ staging มีบาง commit ที่ยังไม่ได้ติดตั้งไปยัง production  แต่ทว่าเนื่องจากทุก deploy ใช้โค้ดเบสเดียวกัน ดังนั้นต้องสามารถระบุความแตกต่างได้ของ แต่ละ deploy ในแอพนั้นๆ ได้
